bssqO‘aeL

325³
a-wqe

Fasti anni Romani vetustissimi, quales ex hemerologiis anni Iuliani inter Caesarem
dictatorem et Claudium imperatorem lapidi incisis reconcinnare per Theodorum
Mommsenum virum incomparabilem docti sumuS, paene incredibile est quanto opere
prae futtilissimis grammaticorum poetarumque commentis spernantur ab iis ‚ qui nostra
aetate in indaganda religionis Romanae historia versantur. vana enim spe decepti fieri
posse, ut de Evandri, si dis placet, Romulique religionibus certam concipiamus notitiam,
a Varronis Verriique vel adeo Ovidii narrationibus profecti, si quae nimis absurde ficta
esse patet desecantes ‚ in universum his bonis doctisque viris fidem non negandam esse
censent atque ex arbitrio eorum opinionibus, prout ipsorum placitis aut concinunt aut
adversantur, auctoritatem modo tribuunt modo demunt: ita veterum coniecturis omni
fundamento carentibus suas superstruentes ampla condunt volumina, quibus quos deos
ante Romam conditam coluerint cives qui nondum erant Romani et quid Iuno fabulata
sit cum Iove nos edoceant. nos haec neque scimus neque scire laboramuS, cum hoc pro
explorato habeamus, de ea religionis Romanae aetate, quae feriarum ordinationem in fastis
descriptam praecedit, neminem veterum ullam habuisse notitiam ‚ ita ut ab iis omnino
nihil disci possit et omnia in nostra coniectura posita sint, quae utrum probetur veterum
auctorum commentis necne nil adtinet. sed etiam eius quod dixi aevi, quo feriarum
laterculus constitutus est, hoc paene unicum superest sincerum documentum: unde quae
discimus supplentur sola fere sacerdotiorum p. R. notitia, quorum constitutio ad tempus
non multo minus remotum atque ordinatio anni referenda videtur, cum liberae reipublicae
aetate nova sacerdan non magis sint addita, quam novae feriae fastis insertae: etenim
quae sola memoratur exceptio firmare magis videtur legem quam rumpere, cum collegium

III virum Epulonum anno u. c. 558 conditum tam arte cohaereat curn pontificibus ut iis ,

eadem ratione additum sit, ac si collegii numerus adauctus esset. quae praeterea super-
sunt huius vetustae religionis testimonia exilissima sunt: nam quamquam hoc nemo

negabit, in Varronis aliorumque libris de sacris nominibus et de caerimoniis antiquis
1⁸

