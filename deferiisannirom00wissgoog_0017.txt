XIII

se antiquitus feriatas fuisse indicant 1’); et adnotant fasti Praenestini Martis ferias esse
narratque Lydus (de menS. 111 15. IV 29) his kalendis Salios arma movisse: qui dies
cum certe in libris pontificum Saliorumque suo nomine non magis caruerit quam Equirria
Agonium Martiale Quinquatrus Tubilustrium ‚ hoc nomen in fastos non receptum in
communi notitia interiit. prorsus eadem ratione kalendarum Iuniarum nomen alias
obscuravisse videtur ferias antiquae, C arn ae videlicet deae sacrum publicum, quod fastis
Numae recentius esse minime inde colligi potest, quod Macrobius 1 12, 31 huius
sacrificii originem a L. Iunio Bruto Tarquiniorum expulsore deducit3 quod cum e sola ’
mensis Iunii Iuniaeque gentis comparatione ortum esse pateat ‚ contra sacri vetustatem
nil efficit, praesertim cum fastorum interpretes etiam alias indubitatae antiquitatis ferias
non modo ad regum expulsionem sed vel ad obsidionem Gallicam referant. priscas has
ferias esse et ex ritu sacrificii apparet et inde quod kalendae Iuniae a pultis sabatae
sacro Garnae oblato in volgi ore fabariarum nomen retinuerunt vel usque ad quartum
p. Chr. saeculum, quo ludos deae editos esse Philocalus testatur (C. Ι. L. 1 p. 394):
denique vel ipsum feriarum nomen, quamvis in hemerologiis non perscriptum, casu ser-
vatum est, siquidem recte Mommsenus in testamento Emonensi C. Ι. L. 111 3893, ubi
praescribitur uti rosas Carnarfiis) ducant, Carna riorum nomine kalendas Iunias in-
dicari intellexit. est autem hoc testamenti praeceptum maximi pretii ideo ‚ quod docet
Carnae diem simili ratione ad deorum inferum religionem spectavisse qua Parentalia
Rosalia similiaque sollemnia, quibus dis Manibus inferias offerre moris erat testatoresque
praecipere solent (cf. Marquardt Rom. Staatsverw. 111 p. 311 sq.) ‚ idemque e fabarum
sacrificio patefit, quarum in sacris feralibus usum nuper docte inlustravit O. Crusius
muS. Rhen. V. XXXIX p. 164 sqq. iam igitur intellegitur cur kalendae Iuniae inter dies
nefastos tristes nota N addita referantur, quod idem Februariis quoque Iuliis Octobribus
Decembribus kalendis accidere videmus. atque in kalendis FebruariiS‚ cuius mensis
prior pars tota lustrationibus addicta est (cs. Mommsen C. I. L. Ι p. 386) hoc explicatione
non eget, in Iuliis Decembribusque‚ quamvis cur nefastae tristes sint nunc declarare non
valeamus, non ita offendit, quia sequentes quoque dies (Iul. 1—3. 6—9. Dec. 1—3)
eandem notam gerunt. kalendae vero Octobres inter medios dies fastos comitialesque
nefastae hanc indolem, nisi omnia fallunt, traxerunt e Tigilli Sororii expiatione quot-
annis hoc die in Esquiliis sacta3 quod sacrificium cum posteriores propter Iunonis Sororiae
Ianique Curiatii cognomina cum volgata de Horatiorum Curiatiorumque certamine et de
Horatio sororicida fabula coniunxerint, certe tam vetustae originis erat, ut in fastis
Numae perscriptum legi consentaneum esset, nisi diei nomen iam kalendae occupavissent.
ipsum sacrum kalendis ad ianum viae superpositum 18) Iano et Iunoni factum pertinere
videtur ad eandem religionem, qua haec numina omnibus kalendis in sacrificiis coniuncta

12) Nisi forte cum Soltauio (annal. philol. CXXXVII 1888 p. 834 11. 7) sumere mavis, hunc quo:

que diem a. Caesare demum inter nefastos hilares receptum esse3 cuius sententiae ego quidem nuUam
video rationem.

18) Nihil enim aliud illud tiyillum fuisse recte vidit Ο. Gilbert Gesch. und Topoyr. der stadt
Rom 1 p. 178 sqq„ qui tamen multa falsissima admiscet.

 

