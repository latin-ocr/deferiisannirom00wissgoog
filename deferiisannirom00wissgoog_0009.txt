V

computo originem ducere, cum is qui recte meminisset ante insertos a Caesare mensi
Decembri duos dies Saturnaliorum diem non fuisse XVI Kal. Ian. sed XIV, neglegeret
turn ne Opalia quidem eodem quo post Caesarem die, id est XIV Kal. Ian„ acta esse,
sed XII , ita ut idem seriarum interstitium et ante Caesarem et post fastos correctos ob-
servatum sit; scimus enim quam anxie in novanda anni constitutione Caesar caverit, ne
seriarum ordo in singulis mensibus turbaretur. corruit igitur quicquid veteres grammatici
adferunt , quo Saturnum Opemque antiquitus Romae coniunctos fuisse demonstrent. at
alia recentiores addiderunt. advocant inprimis inscriptionem vasculi figlini a. 1880 Romae
in Esquiliis reperti vetustissimam, in qua explicanda desudaverunt H. Dressel, H. Jordan,
F. Buecheler, Th. Bergk, alii multi, quos enumerat Engelbertus Schneider (Dialect. italic.
exempla selecta I n. 19): maior enim interpretum pars in eo consentit, Iovi et Saturno
vasculum dedicari (primas enim inscriptionis litteras IOVEISATDEIVOS significare Iovi
Saturno divis) et praeterea de piaculo Opi Toitesiae dando sermonem esse , ita ut hic
quoque Saturnus et Ops una advocari videantur. verum cum in lectione et interpretatione
tituli intricatissimi tantum non omnia incerta sint, ut de Ope Toitesia nunc concedam,
num re vera Saturni mentio insit omni modo dubitandum videtur: gravissime enim
offendit cum coniunctio deorum quibus donum offerri dicitur lovis et Saturni, tum huius
dei nomen per insolitum compendium SAT scriptum in inscriptione, cuius omnia vocabula
plenis litteris exarata leguntur. sed etiam hoc testimonio careri posset et omnis de
Saturni Opisque coniugio dubitatio evanesceret, si re vera Opalium die festo Opi in aede
Saturni sacrificatum esse constaret vel adeo ‚ quae est Ottonis Gilberti sententia (Gesch.
und Topoyr. der Stadt Rom I p. 247) ‚ vetusta ara Saturni in radicibus Capitolii sita
antiquitus Saturno et Opi sacrata fuisset. nam cum antea ex auctoritate tituli a Leonardo
Gutenstenio conficti, qui nunc est C. Ι. L. VI 3240*‚ aedes Saturni proprie Opis et
Saturni audisse putata sit, nunc tituli fraude detecta restat testimonium fastorum Ami-
terninorum ‚ in quibus ad diem Dec. 19 adnotatum legimus: OPAL(ia). fer-(iae) Opi.
Opi ad forum ,· quae verba ita interpretatur Jordanus (Ephem. epigr. ΙΠ p. 72), ut
Saturno et Opi eadem ratione ad Saturni aedem sacrificatmn sit, qua Cereri et Telluri
ad TelluriS, Soli et Lunae ad Lunae fieri videmus3 quamquam postea (Rem. Topoyr. Ι 2
p. 197 n. 37 et p. 365 n. 73) opinionem suam Mommsenum (Ephem. epigr. Ι p. 37)
secutus ita immutavit, ut hoc sacrificium Opi in foro factum non alibi celebratum esse
suspicaretur atque alterum , quod Opiconsivium feriis hoc est die Aug. 25 in reyia fieri
et hemerologium fratrum Arvalium et Varro (de l. l. VI 21) auctores sunt. at utram-
que Jordani sententiam bene refutavit Aemilius Aust noster (de aedibus sacris populi
Romani p. 40 sq.) contra priorem hoc inprimis monenS, nulla ratione fieri potuisse, ut
ex diis uno delubro coniunctiS‚ quales Saturnum Opemque fuisse Jordanus autumavit,
sacrificium non templi possessor sed sola σύνναυς dea acciperet, contra alteram in sollemni
fastorum sermone nusquam verba in foro et in reqia promiscue usurpari potuisse; addere
poterat haec sacrificia , qualia in hemerologiis per nomina deorum tertio casu expressa
addito sacrificii loco adnotantur, omnia ad dedicatas aedes sacras spectare, illud
autem sacrarium regiae inter aedes sacras non fuisse. itaque nil restat, nisi ut aedem

 

