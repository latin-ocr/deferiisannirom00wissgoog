XII

qui in fastis ex alteris nomen accepit3 narn in fastis Maffeianis et Farnaeianis diei signi-
ficatio sola est LIBER( alia), cum in hemerologiis Vaticano et Caeretano (C. Ι. L. XI
3592) post hoc nomen addatur AGON(ium) sive AG(om'um) ¹¹): sed illam rationem
communem fastorum usum reddere discere licet e Varrone de l. l. VI 14, qui Liberalium
nomen e fastis , Agonii e libris Saliorum Agonensium citat, itaque hoc alterum in fastis
non legit3 et consentaneum est in plerisque hemerologiis solum diei nomen extitisse —
nam qui diem Mart. 17 commemorant auctor belli Hispaniensis (c. 31) et Cicero (epist.
XII 25, 1; ad Attic. XIV 10, 1) Liberalia nominant — , sacri vero Martialis mentionem
et in pontificum commentariis et in eorum sacerdotum libris , quorum primariae in eo
sacrificio partes erant. cur vero non ab Agonio sed a Liberalibus dies nomen acceperit
in propatulo est, cum iteratus eiusdem nominis usus confusionem fastorum minaretur,
Agonii autem nomen ter praeterea in anni tabula occurrat Ian. 9 Mai. 21 Dec. 11. horum
dierum ultimo praeter Agonium celebrantur feriae Septim ontium vocatae ‚ quae in
fastis non leguntur, non ob eam causam ob quam equum Octobrem Oct. 15 et Annae
Perennae ferias Mart. 15 et Agonium Martiale Mart. 17 et Iovis ferias Dec. 23 desiderari
dixi, sed quia e duobus sacrorum publicorum generibuS, quae discerni videmus a Verrio
Flacco (Fest. p. 245), in fastis non indicantur nisi quae publico sumptu pro populo
fiunt, excluduntur quae pro montibus pagis curiis sacelliS, veluti Septimontium Paganalia
Fornacalia Argei. itaque non adstipulor Mommseno (Rom. Staatsrecht III p. 114) Septi-
montii ferias sub Agonalium nomine iam in veteribus Numae fastis commemoratas fuisse,
neque fieri posse arbitror , ut e Septimontii caerimoniis ab Antistio Labeone descriptis
(Fest. p. 348 cf. 340. 341) de nomine dei hoc Agonio celebrati aliquid discamus; quod
e fastorum Amiterninorum apicibus AG·IN Mommsenus (C. 1. L.I p. 408) elicere conatus
est A9(onia) In(ui), iam eam ob causam reiectaneum videtur, quod Inuus non nonien
dei est sed cognomen, cui in sobrio fastorum sermone non magis locus est quam vocibus
quales sunt Lucetius Gradivus Mulciber aliae similes: mihi, cum in calendariorum par-
tibus maiore litteratura exaratis numquam accidere videam , ut inter feriarum nomen et
diei notam (ΙΨ) inseratur significatio dei, cui ei feriae celebrantur ‚ illud AG ·1N mero
quadratarii errore ex AGON natum esse persuasum est: cui ergo deo Septimontii die
pro populo sacrificatum sit nesciendum erit.

Quod in sacrificio equi Octobris et in sacro Annae Perennae vidimuS, deorum ferias
in idus incidentes diei nomen non dedisse, hoc idem eliam in kalendas cadere Martiarum
kalendarum exemplo inlustratur, quae solae ex omnibus kalendis ΙΨ notam gerentes

11) Ayom'a eive Ayonalia formae, quas praebent Varro de l. 1. VI 12. 14, Paulus p. 10, Ovidius
fast. 1 317 sqq„ nulla auctoritate nituntur, sed ad exemplum Lucarinm Feralium aliorum fictae sunt:
nam de hoc nomine nihil compertum fuisse nisi quod ex fastorum compendio AGON elici poterat in-
sanae quas scriptores illi proferunt nominis interpretationes ostendunt. inter quas reliquis minime
praestat ea, quae Agonalia a verbo apparitoris sciscitantis caedine hostiam oporteret ayone? deducit,
quam velim non videretur probare vel Buechelerns Umbrio. p. 30. re vera unica quae extabat nominis
forma fuit ayonium h. e. sacrificium (cf. Mommsen C. 1. [ι. 1 p. 383) a voce ⁸a90, quae a sollemni
agendi verbo eadem ratione derivatur qna edo ab edendo, non aliter descendens atque a praecone

praeconium.

