IX

sacro lectisternii mentio in fastis Praenestinis ⁷) et apud Arnobium VH 32 facta graeci
ritus indicium est, tamen ipsa dearum coniunctio ad veterem Romanorum superstitionem
quin redeat dubitationi exemptum videtur. iam concedes opinor ne Aprili quidem mense
casu factum esse, ut Telluris Cererisque dies festi eodem spatio dirimantur, quo Augusto
et Decembri Consi Opisque numinum sociatorum feriae.

Iam ut ad alterum exemplum pergam, inter ferias Martio mense deo Marti celebratas
excellere notum est Quinquatrus Mart. 19 et Tubilustrium Mart. 23: nam Quin-
quatruS, quae postea propter aedem Minervae hoc die in Aventino dedicatam huius deae
esse putabantur, proprie Martis ferias fuisse recte Mommsenus (C. Ι. L. l p. 389) praeter
alia collegit ex falso Charisii p. 81 veriloqui03 qui cum Quinquatruum nornen a ficticio
aliquo verbo quinquandi hoc est lustrandi deducat, his seriis lustrationem armorum agi
solitam fuisse apparet, quocum consentit quod eodem die Salios Martis sacerdotes tripu-
diavisse fastorum Praenestinorum aliisque testimoniis constet; Tubilustrii vero diem
festum Marti sacrum fuisse et iidem fasti et Laurentius Lydus de mens. IV 42 testantur.
celebrantur igitur Tubilustrium seriae Martiae post diem quintum Quinquatrus et
ipsas ferias Martias3 sed etiam qui dies est ante quintum Quinquatrus , id est
idus MartiaS, antiquitus eidem deo sacratas fuisse persuasum habeo. nam quod
Equirria, quibus in honorem Martis ad aram dei in campo sitam equi cur·
rebant, secundum calendaria fiebant pridie idus i. e. Mart. 14, iam Mommsenus (l. c.
p. 366. 388) monuit praeter feriarum consuetudinem pari mensis die celebrari. sed hoc
e posteriore demum mutatione ortum esse et Equirria primitus in ipsas idus incidisse
mihi e feriarum quae mense Octobri aguntur comparatione elucere videtur. etenim cum
Joachimus Marquardt recte viderit Quinquatrus Mart. 19 et Armilustrium Oct. 19 utras-
que armorum lustrandorum ferias ita inter se cohaerere, ut alteris ante 'bellum initum
alteris post expeditionem finitam arma Marti sacrarentur, nemo quod sciam satis anim-
advertit eadem ratione Equirriis medio Martio mense actis respondere idibus Octobribus
antiquum sacrificium, quo equus October Marti immolabatur. utrumque enim sacrum
Marti dicatur, utrumque fit in campo ad veterem aram MartiS, utroque equi discurrunt
curribus iuncti; una re differunt, quod mense Octobri equus bigae victricis dexterior
Marti immolatur servatis priscis lustrationum caerimoniiS, de quibus praeter Festum
p. 178 adeundus est Prellerus myth. Rom. Ι p. 366 sq. hic curn plerisque recentioribus
(cf. inprimis Guil. Mannhardt Mythol. Forsch. p. 156 sqq.) in eo erravit, quod Martem
veterem terrae agrorumque deum arbitratus hoc sacrificium ob fraqam eventum fieri

 

7) Mommsenus (C. I. L. Ι p. 408) fastorum Praenestinorum fragmenta ita supplevit, ut ae di-
lium mentionem infuisse sumeret, provocans ad testimonium Tertulliani de idol. 10 flaminicae et aediles
sacrificant Cereri3' schola honoratur seriis (sic Gelenius; pro Cereri schola in Agobardino legitur creatis
coza). quod vereor ut recte huc rettulerit; nam idibus Decembribus discipulos feriatos fuisse non
magis usquam traditur, quum hoc die flaminicam et aediles sacrificasse. contra scimus omnibus nun-
dinis flaminicam in regia Iovi arietem immolasse (Macr. Ι 16, 30) et nundinis magistros ludos dimisisse
auctor est Varro (sat. Menipp. fr. 279 Buech.): itaque ad nundinas hic locus referendus videtur, ex
quo id discitur, etiam aediles nundinis sacrificasse. sequitur ut neque Gelenius neque Reifferscheidius

(qui legit aeda'les sacrificant creati) Tertulliani verba recte restituerint; ego quid subsit non expiscor.
2

