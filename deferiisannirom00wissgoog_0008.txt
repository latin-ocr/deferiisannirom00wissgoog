IV

nonnulla referri, quae ex sacerdotum publicorum commentariis petita omnem fidem
mereantur, tamen vel haec cum cautione adhibenda sunt, cum a grammaticis inter
antiquissima numeretur quicquid super bellorum Punicorum vel adeo incendii Gallici
tempora adscendere videbatur ‚ fastis vero ideo nihil sit pretiosius ‚ quia soli eam nobis
monstrant religionis Romanae aetatem, quae adhuc immunis erat a graecarum fabularum
infectione. porro vero quae a grammaticis veteribus interpretationis gratia adduntur
de singularum religionum historia vetustissima et de deorum cognationibus fabulisque,
ea ut e mera hariolatione profecta et plerumque e caerimoniarum interpretationibuS,
vocabulorum veriloquiiS, graecarum fabularum comparationibus consarcinata non minus
procul habenda sunt, quam in libri alicuius recensione prae sinceris testibus codices
interpolati et grammaticorum recognitionem experti: qui etsi verum nonnumquam
praebent, tamen non testes sunt veritatis sed coniectores et in speciosam fraudem pelli-
ciunt qui iis se addicunt. quanto ergo magis ab hac fuscata doctrina abstinendum, eo
diligentius fastorum testimonia iterum atque iterum examinanda sunt; itaque quae ego
his pagellis post Theodori Monimseni egregias curas ad fastorum interpretationem con-
laturus sum, quamvis sint minuta, tamen excusationem habebunt, si religionis Romanae
vetustissimae condicionem spissis tenebris involutam vel aliquantulum inlustrare valebunt.

I

Opem deam Romanis antiquitus fuisse Saturni coniugem uno ore adfirmant qui
de religione Romana agunt, ita ut ne Henricus quidem Jordanus, vir doctrina et saga-
citate de his studiis insigniter meritu3‚ eximatur. et habent huius opinionis testes veteres
auctores optimos Varronem (de 1. l. V 57 et 64), Verrium Flaccum (apud Festum p. 186
cp. Paul. p. 187) , Suetonium (cui sua debere videtur Macrobius Sat. I 10, 19 sqq.), qui
coniugio teneri aiunt Saturnum Opemque , quod tam frugum quam fructuum repertores
esse credantur nihilque aliud significent nisi caelum et terram: Saturnum enim sationis
deum esse, cuius causa de caelo sit, terram vero Opem, cuius ope humanae vita alimenta
quaerantur, vel ab opere per quod fructus frugesque nascantur, vel quia in terra omne
opus et ipsa opus sit ad vivendum , vel quia omnes opes humano generi terra tribuat.
,quae interpretationes cum partim ineptae sint partim otiosae, nihil magis ad rem confert
quod Macrobius addit, Philochoro teste Saturno et Opi primum in Attica statuisse aram
Cecropem: nam Graecorum Κρόνου et Ῥέας religiones a pristino Romanorum cultu prorsus
alienae sunt ¹). multo autern gravius argumentum antiquae Saturni Opisque coniunctionis
haberemuS, si verum esset quod idem Macrobius ponit, ante annum a C. Iulio Caesare
dictatore ordinatum et Saturnaliorum et Opalium ferias in unum diem, qui suerit ante
XIV Kal. Ian„ incidisse et tum demum ita disiunctas esse, ut Saturnalia a. d. XVI, Opalia
a. d. XIV Kal. Ian. celebrarentur. sed nihil clarius est quam hanc opinionem e falso

1) Quod Macrobius addit huic deae sedentes vota concipere hominen terramque de industria
tangere, non ad Opem sed ad Rheam spectare videtur.

