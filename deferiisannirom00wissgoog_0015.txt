XI

ΙΙΙ

Sollemne equi sacrificium idibus Octobribus actum quin inter antiquissima populi
Romani sacra publica fuerit in tanta caerimoniarum prisca vetustate, vix erit qui in
dubitationem vocare velit. eo magis miramur in hemerologiorum notationibus litteris
maioribus perscriptis huius sacri nullam fieri mentionem , cum Equirria ‚ quas ferias ad
eandem aetatem recedere probabile est, ibidem commemorentur. huius rei non aliam
causam fuisse suspicor quam quae effecit, ut ne Annae Perennae quidem feriae in his
indicibus perscriberentur, sed e solis adnotationibus quae in fastis Vaticanis Farnesianis-
que adpictae sunt, et e scriptorum testimoniis innotuerint. uterque scilicet dies et Annae
Perennae et equi OctobriS‚ iam suum nomen gerebat, cum idus essent; hemerologiorum
vero cum non ea esset ratio ‚ ut in usum sacerdotum plenam darent tabulam omnium
quae singulis diebus celebranda essent sacrorum ‚ sed populo destinata in civium con-
spectu ponerent singulorum dierum et nomina et condicionem — quod consilium in
talibus fastis quales Maffeiani supersunt maxime conspicitur -— ‚ si quando complures
feriae uno die concurrebant, omnes enotare non solum non opus erat, sed ne opportunum
quidem, quoniam ex quo sacro dies nomen duceret ita non perspicuum fuisset et magnae
evenissent turbae. itaque quae in idus Iovis ferias incidebant feriae aliorum deorum
non perscribebantur in ipso dierum festorum laterculo ‚ nonnumquam vero in adnotatio-
nibus liberae reipublicae aetate veteri tabulae additis, quales in hemerologiis superstitibus
leguntur minoribus litteris exaratae ‚ locum invenerunt. quodsi igitur ad idus Martias in
fastis Vaticanis adscribitur feriae Annae Perennae via Flam( inia) ad lapidem primmm),
hoc nolim cum Mommseno (C. Ι. L. I p. 375) ita solvere, ut primitus scriptum fuerit
feriae Iovi. sacrum Annae Perennae idque quadratarius confuderit ‚ sed feriarum Iovis
mentionem, ut quae omnibus idibus recurrant, ut plerumque in hemerologiis omissam
esse, solas Annae indicatas; nam has non minus serias fuisse publicas quam Iovis ex
Macrobii 112, 6 Lydique de mens, IV 36 testimoniis patet. consimilis est ratio eius diei,
qui est X kal. Ian. et vocatur in fastis LAREN T( alia) a sacro Larentae sive Laoentinae,
cui eo die parentabatur per sacerdotes publicos; eodem enim die Iovis serias fuisse et
fasti Praenestini adnotant et Macrobius auctor est I 10, 11: quomodo igitur fieri potuerit,
ut sacrum parentale ad inferos pertinens idem celebraretur Iovi deo caelesti iure cum
Mommseno ⁹) miraremur ‚ nisi mero casu factum esset, ut numinum nullo cognationis
vinculo iunctorum feriae in unum diem concurrerent ¹⁰). tertium eiusdem rei exemplum
offerunt Liberalia Mart. 17 ‚ de quo die haec refert Masurius Sabinus fastorum libro
secundo (laudatus ille quidem a Macrobi014‚15): Liber-alium dies a pontificibus ayonium
Martiale appellatur. iam cum Liberi Martisque ullam fuisse in ipsa veneratione societatem
nemo dum contenderit, utrumque autem sacrum inter serias publicas numerandum esse
iam e nomine pateat, hic quoque tenemus duas ferias per casum uno die coniunctae,

9) Rom. Forech. 11 p. 4: wie dies individuale Todtensest zuyleich ein Fest dos Gottes dea
Lichtes und Lehma, des Jupiter iat, dieser Bathea Wort iat wohl auf immet· vereehollen.
10) Hoc recte vidit etiam Th. Zielinski, Quaerit. comio. p. 119 n. 1.

22

 

