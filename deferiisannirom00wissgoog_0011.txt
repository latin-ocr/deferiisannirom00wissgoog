VH

conditaeque cum Ope, cuius ipsum nomen nihil aliud significat nisi opimam frugum
copiam, quae horreis conditur, et quam apte utrumque numen feriis celebretur et mense
Augusto circa finem messis et media hieme peractis fere excutiendi frumenti laboribus:
nani ferias in famulis operibus patratis haberi, id est ad perfectionem operum rusticorum
conferri ex sententia pontificum Romanorum iubet Cicero de leg. II 19 et 29. neque id
neglegendum est, eodem secreto, quo Consi ara in circo sub terra delitescit, etiam Opis
religionem tegi, cuius in regia sacrarium ita arcanum, ut eo praeter virgines Vestales et
sacerdotem publicum introeat nemo ⁸). denique ex ea quam protuli Opis deae inter-
pretatione lux adfertur ei sacrificiO, quod Volcanalium die (Aug. 23) incendiorum arcen-
dorum causa apud aedes Volcani in circo Flaminio, Iuturnae et nympharum in camp0,
Opis opiferae in Capitolio , Quirini in colle , Volcani in comitio factum testatur fratrum
Arvalium hemerologium (cf. Jordan Ephem. epigr. I p. 229 sqq.): nam ut Volcanus ignis
gubernator et Iuturna reliquaeque nymphae aquarum subsidia suggerentes, ita Ops ad-
vocatur, quae horrea modo frumentis repleta ab incendiorum periculis immunia servet3
nec fortuito factum esse, ut haec Volcani dei infesti placatio messe peracta media inter
Consualia et Opiconsivia interponeretur, Huschkius vidit (Das alte reim. Jahr p. 251).
Iam igitur id quod feriarum Opis et Consi in fastis vicinia indicabat et nomine et
indole deae omnibus modis firmari vidimuS, numina fuisse antiquitus inter se coniuncta.
quodsi postea a coniuge suo Ops abducta est Saturnoque in volgi opinione copulata,
ingruentibus graecarum fabularum nubibus sactum est. nam postquam Saturnum deum
a Graecorum Κρόνῳ non esse diversum creditum est, cuin inter Romana numina circum-
spicerent quae huius coniugi Rheae responderet, ultro se offerre videbatur ea dea, cuius
feriae Opalia a Saturnalibus proxime aberant, praesertim cum et Opem et Rheam terram
significare communis opinio ferret (cf. Merkelius proleg. ad Ovid. fast. p. CCXXXIX).
quae comparatio, qua religioni Romanae nihilo plus lucis adferri concedendum est quam
inde, quod matrem Matutam Leucotheae, Stimulam Semelae, Virbium Hippolyto adsimu-
laverunt, quando instituta sit pro certo dici nequit: certe Saturnum pro Κρόνῳ iam
Livius Andronicus constanter ponit, cum Iovem Iunonemque Saturni pueros dicit, et de
Saturno Opeque Iovis parentibus longum sermonem nectit Plautus Cistell. Π 1, 37 sqq.;
cuius loci saleS, qui eo consistunt quod Alcesimarchus deorum cognationem perturbat et
a Melaenide corrigitur, quamquam iure a Jordano (Herm. XVI p. 230) ex exemplari
graeco derivantur, tamen intellegi a spectatoribus Romanis non poterant nisi Opem
eandem esse atque Rheam arbitratis ⁴). neque hoc mirum est, quoniam Rheam deam
iam sat antiquo tempore in Romanorum notitiam pervenisse iam Rheae Silviae fabula

demonstrat, de qua conferendi sunt Schweglerus hist. Rom. I p. 428 et Herm. Diels
Sibyllin. Blatter p. 94 sq.

3) Varro de 1. l. VI 21. neque alia cauea est cur nonnulli, quorum fides eatis firma esse visa. ent
Macrobii 111 9, 4 auctori, Opem Coneivam haberent pro arcano numine, in cuiue tutela urbis Romae
salus posita esse credebatur. ·

d Ι4) Cf. etiam Plauti mil. glor. 1082, Pers. 252 et Euhemeri Enniani excerpta. a Lactantio inst.
iv. 14 servata.

